---
---
Redovisning kmom10 / projektet
=========================

# Implementationen

..och där blev även projektet klart i denna kurs för min del.

Detta projekt var ett intressant och matigt projekt där man fick mycket fria tyglar, vilket ioförsig inte är så oförväntat. Det var kul att få ett projekt som kändes som en genuin uppgift man skulle kunna få som frilansare, och det var spännande att se hur det spelar ut sig under ett "verkligt" projekt.

# Grundläggande info

Jag har valt att implementera ett forum med namnet `Low Octane`. Det är ett forum innehållandes diskussioner kring bilbränslen (huvudsakligen Bensin!), diskussioner, användningsområden eller bara en oasis för de som är rädda för elbilsrevolutionen.

Jag har valt att arbeta med ramverket Symfony, och dess undermjukvara Flarum som bygger på Symfony. Med hjälp av dessa två ramverk så har jag byggt ihop mitt forum, och mött de krav som nämnts. Jag har även implementerat lite sidointegrationer, men mer om detta senare.

Forumet fungerar på så sätt att man kan göra inlägg, kommentera inlägg och även svara på andras kommentarer. Ett inlägg kan bli taggat, och placeras i en kategori som man sedan kan sortera på. Skapa nya användare är trubbelfritt, och är fullt öppet för vem som helst.

# När du går in på Low Octane

När användaren först går in på Low Octane så möts de av en välkomstsida. Denna sida är hemsidan för Low Octane, och kommer alltid upp. Den innehåller viktig info kring vad forumet innehåller, snabblänkar till intressanta sidor och även en sorts förord till forumet.

Vidare finns det en undersida till en sammanfattnign av alla användare som finns på forumet (kan nås via den tidigare nämnda index-sidan), där det helt enkelt visas en lista på samtliga registrerade användare på forumet. Användarna syns tillsammans med dess profilbilder, när kontot är skapat och vilken tid kontot senast sågs till, och även deras bio-text de själva kan lägga till. Man kan även gå vidare till respektive användares profil-sida för att få mer information om dessa härifrån.

# Konton och hantering

En användare till forumet har huvudsakligen ett konto som denne använder forumet under. Om man inte loggar in på sidan utan endast besöker forumet som en gäst, så har man möjligheten att komma åt att se trådar och även dess kopplade kommentarer, men kan exempelvis inte se användarlistan. Gästen kan självklart även inte starta nya trådar eller kommentarer utan att logga in heller.

När man skapar ett konto fylls tre rutor i: Användarnamn, Lösenord och även en mailaddress. Jag valde att behålla mailaddress-rutan även fast den inte används, och har inte implementerat någon typ av mail-verifiering. Mailen kopplas fortfarande till kontot, så ifall en framtida implementation blev framtagen så går det enkelt att starta igång

När man skapar ett konto med en mailaddress, så kommer samma mailaddress att kollas emot Gravatars system. Ifall användaren inte har någon Gravatar kopplad till sin mailaddress så kommer Gravatars standard-profilbild (blå bild med ett G) att synas som användarens profilbild. Ifall användaren har en Gravatar-bild kopplad till sin mail så kommer då denne visas.

Användare har även möjligheten att lägga till en liten "bio" till sin profil där man kan skriva någon rad kort om sig själv. Detta är endast för kuls skull, och fyller ingen särskild funktion.

# Trådar och svar
En användare skapar en tråd med en titel och ett innehåll. Denna tråd eller post måste sedan kopplas ihop med ett ämne eller en kategori ("tagg"), och kan även kopplas till flera. Med hjälp av dessa kan man sedan sortera upp alla trådar för att lättare ringa in ett visst ämne.

Alla inlägg skrivs i markdown, och det gör även kommentarerna som kan laddas upp till varje tråd. Det kommer upp en liten "preview" varje gång man gör exempelvis en kommentar, som då förhandsvisar hur din kommentar rendereras i Markdown.

Jag funderade mycket på ifall jag skulle skapa egna "trådar" eller "träd" för varje kommentar (Alltså likt det upplägget som ex. Reddit använder) men valde i slutändan att använda ett "forum-system" som är vanligt i andra typer av forum. Detta gjorde jag med anledning att det blir enklare att hålla fokus på kommentarerna kring huvudämnet, och då inte avböja allt för mycket från trådskaparens frågor eller funderingar.

Min tanke är att ifall kommentarer kan skapa eller starta egna "trådar" så är det väldigt enkelt att flera diskussioner växer upp under en helt orelevant huvudfråga, vilket kan vara en klar fördel men i mina ögon en nackdel i just detta forumet.

# Bakomliggande

Forumet i sin helhet har en GitHub där all källkod kan finnas. På GitHub-sidan finns även lite CI-moduler som blivit kopplade och kan ses, och även info kring hur man kan ladda ner och starta forumet på sin lokala maskin.

Forumet är kopplat med MySQL till en lokal databas på GitHub-varianten, och har möjligheten att kopplas till en online-github-databas ifall intresset finns.

# Kursmoment 10

Jag tycker att detta projekt var ett rätt stort projekt. Som jag nämnt tidigare så tyckte jag det var kul att få ett projekt som är rätt fritt och bra upplagt, samtidigt som det känns relevant och riktigt.

Det var kul att få möjligheten att justera upp ett forum precis som man själv vill, och arbeta emot en "kund" med olika viljor och idéer.

Jag tyckte det var mycket svårt att komma igång med projektet, och det var en lång startsträcka. Att implementera ett forum från ramverk tar sin tid, och att sedan få allting fungera som förväntat enligt spec är också en uppgift som kan vara svår att omringa innan man själv satt tänderna i det. Jag tycker dock att projektet har en rimlig magnitud för denna kurs, och är ett mycket bra sätt att testa ens kunskaper inom ramverksvärlden.  

Det finns som sagt inget bättre sätt att sätta sig in i ett ramverk eller lära sig att arbeta med ett utan att skapa just vad ramverket är framtaget för; en hemsida eller ett forum. Det utmanar en att blanda ihop de olika delarna ur ett ramverk, och försöka hitta lösningar och funktioner för de mål man vill uppnå.

Det jag tyckte var svårast var helt klart uppstarten. Hur väljer jag vilket ramverk jag vill använda? Är detta anpassat för mitt ändamål, eller kommer det bli väldigt invecklat?

Efter detta så kommer även de olika uppläggen som är viktiga för hemsidan i sin helhet. Router, undersidor och funktioner. När man fått upp en grundstruktur är det enkelt att bygga vidare från detta, men i mina ögon var detta det moment som tog längst tid.

# Den största motgången

Jag hade emot slutändan enorma problem med att få hemsidan fungera på studentservern.

Jag utvecklade hela mitt projekt lokalt och även mot en lokal mysql-databas. När detta sedan skulle flyttas över till studentservern trodde jag att det var så enkelt att publisha hela projektet för att kanske göra några små förändringar.. men icke.

Det verkade vara problem kopplade till dels composer-installationen, dels till studentserverns skiljande php-version och plugin-versioner och även att mysql-databasen inte ville arbeta med mig när jag laddat upp allting. Det var en riktigt tankevridare, och det resulterade i att jag inte fick det att fungera. Jag har försökt att:

+ Bygga om sidan från scratch: samma felmeddelande
+ Köra olika kommandon på studentservern för att installera eller konfigurera forumet till studentserverns miljö (ex. *composer install*, *composer update/check*, *make install/check*)
+ Publicera tidigare versioner, versioner med nätverkskopplade databaser, versioner med lokala databaser
+ Olika .htaccess-varianter där hemsidan ej besöks i /public/-mappen
+ Felsökt php-plugins och versioner på webbserver respektive dbwebb-login-cli med hjälp av phpinfo()-filer och liknande
+ Hämtat från GitHub direkt till studentservern
+ Frågat om hjälp i forum och till lärare
+ rensat och "re-publishat" flertalet gånger, sett till att alla filer hänger med och att disk-space inte är ett problem på studentservern.
+ Tagit bort och rensat dependencies, tagit bort *vendor*-mappen och testat *composer install*

.. men samma problem kvarstår dessvärre. Vid det här laget har projektet dragit ut alldeles för länge, och jag känner att jag åtminstone vill lämna in detta för att sedan diskutera fram huruvida jag kan fortsätta med detta.

Det var det enda kravet jag möttes av där det helt tog tvärstopp. Det känns som att jag försökt allting jag haft i tankarna, och att det inte finns någonting mer som jag kan testa.

Jag försöker gå igenom alla delar av hemsidan i min redovisningsfilm, men det går såklart även att hämta ner hemsidan genom att följa instruktionerna på GitHub-en för att själv få gå igenom hemsidan.

# ramverk1

Jag tycker kursen ramverk1 har varit rolig. Det är kul att få arbeta kring de delar som jag kan tänka mig man använder väldigt mycket som utvecklare, och viktigt att få lära sig kring de arbetssätt som används idag. Det är kul att få läsa på lite kring hur viktiga delar fungerar på ramverk, och att få lära sig kring vad som skiljer de vanligaste ramverken åt.

Även fast denna kurs emellanåt har varit lite bitig, så tycker jag kursen har varit en av de kurser som känns viktigare att ha med sig i bagaget. Det är bra att kursen inte riktade sig emot ett specifikt ramverk utan flera, och att man själv fick valet i de flesta fallen att helt själv välja ett ramverk att arbeta emot. Man fick själv jämföra och fundera, och det tror jag är mycket nyttigt.

På en skala 1-10 skulle jag ge denna kursen en stark 9, då jag ser det som en av de roligare och viktigare kurserna att gå. Jag skulle kunna tänka mig att rekommendera denna kurs till någon som söker sig till att ta nästa steg i webbutvecklingskarriären, eller bara naturligt vill jämföra och fundera på olika ramverks inriktningar.
