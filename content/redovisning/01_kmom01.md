---
---
Redovisning & Rapport kmom01
=========================

# PHP och jag
Under den tid jag har studerat och programmerat med hjälp av PHP har jag lärt mig mycket, kring saker och metoder som ligger både högt och lågt. Under denna resas gång har jag helt klart fått en känsla för vad jag känner mig bekväm med, vad jag tycker om att undvika samt vad jag borde öva mer på.

När jag läste igenom [PHP The Right Way](https://phptherightway.com/) så kändes det som en snabbkurs i PHP och dess olika appliceringar, samtidigt som det kändes väldigt djupgående. Det var en hel del punkter som togs upp som jag inte tänkt alls på, och även en del punkter jag kände agerade mer som repetition. Med denna anledning så kände jag att det var väldigt svårt att utifrån mitt egna kunskapsområde göra en bedömning av vad jag borde öva mer på, då jag inte riktigt än tagit mig an några enorma projekt inom just PHP.

Det största problemet för mig när det kom till denna artikel och för att sedan ställa det i jämförelse med mig själv var huvudsakligen alla de teman som jag inte rört mig speciellt mycket i alls, men som är vitala för en större produktion. Exempelvis så har jag själv inte rört mig supermycket inom området säkerhet och vad en säker PHP-produktion, hur man hanterar "hemliga" strängar, lösenord och liknande. Jag känner även att jag har bristande kunskap när det kommer till skalande applikationer, minneshantering då en applikations användningsområde eller antal användare ökar, server-uppkoppling och cache-hantering.

Dessa är i mina ögon väldigt viktiga delar när det kommer till de flesta applikationerna som kan appliceras på ett större projekt. Det är punkter som är dödsviktiga när det kommer till ett seriöst intryck, samtidigt som det skapar ett hållbart slutresultat när det väl kommer till. De delar som jag nämnde ovan är därmed de delar jag känner att jag kan på en väldigt grundläggande och/eller fläckvis nivå, och ser fram emot att få lära mig framöver inför nästkommande projekt och idéer som kräver att dessa metoder sitter fastetsade.

Jag känner att jag har koll på grunderna, och har bildat mig en bra idé om vad PHP har för möjligheter och vad PHP har för begränsningar. Hantera funktioner såsom tidsberäkningar, objekt för att bygga hemsidor och PHP-programmeringsvanor är någonting jag känner inte är alltför främmande, och därmed inte någonting jag skräms av. Det känns som att den plattform jag nu står på är väldigt stadig inför att introducera fler element i de arbeten jag gör, som sedan bygger till ett brett bibliotek av kunskap. Det känns bra att jag inte arbetat för mycket inom olika bibliotek/samlingar, utan då istället lärt mig hur en enklare applikation byggs upp för att då istället kunna justera mer detaljmässigt hur olika funktioner ska fungera och vad slutresultatet ska luta emot.

# PHP-ramverk?

PHP-ramverk finns nog till all oändlighet. Allting ifrån tungdrivna ramverk som du skriver en rad kod för att skapa en hel blogg av (i princip), till tunna ramverk där utverklaren själv väljer vad som ska inkluderas och hur (med fördelen att det då flyter på snabbare). Det första hindret en ramverks-utvecklare stöter på är vilket ramverk man ska använda till vissa projekt, och ifall man kanske borde bekanta sig med ett specifikt ramverk till den större delen av sina arbeten.

Efter att ha jämfört Mikaels undersökelse av olika ramverk som är populära med dagens olika inlägg där ramverksdiskussioner finns, så verkar resultaten vara slående lika. Mikael nämner först och främst Laravel som ett ramverk han ser som mest använt i dagens PHP-utveckling, och det verkar fortfarande hänga på. Enligt [worldsbestnews inlägg](https://worldbestnews.info/best-php-frameworks-of-2020-for-web-developers/) om PHP-ramverk, så är Laravel det utvalda ramverket under 43,7 procent av projekt som körs just nu. Efter detta följs en uppdelad kamp emellan CodeIgniter, Symfony och Zend.

Laravel verkar vara så välanvänt med anledning av dess breda utveckling. Laravel stödjer utvecklaren i alla delar av sitt projekt, och ska förenkla säkerhet, streamlining och storföretagsutveckling. Det ska tydligen fortfarande hållas väldigt modernt, och passande till dagens krav på webbprojekt. En annan bidragande del till varför det används så mycket kan även vara att det är lätt att installera för att komma igång med, och även passande till mindre projekt.

Enligt [Infinijiths artikel kring de bästa ramverken](https://infinijith.medium.com/25-best-php-frameworks-for-web-development-in-2020-20dcd85e43ca), så kommer sedan Symfony på en klar andraplats. Symfony ska anpassa sig bättre till storskaliga produktioner. Enligt [artikeln hos Morioh](https://morioh.com/p/45fce21d9a82) så ska Laravel fokusera mer på lättare användningsområden, medans då Symfony mer riktar sig emot erfarna utvecklare som arbetar med projekt större än till sin lokala frisersalong. Detta är definitivt en anledning till varför det fortfarande drivs flertalet stora ramverk jämsides som i detta fall, då det täcker upp den marknad av hungriga utvecklare som vill ha sitt alldeles egna ramverk.

# Ramverkscommunity

Om vi då kommer till communities, så är det i mina ögon en väldigt stor anledning till att välja vissa bibliotek. Att använda ett bibliotek och sedan åka fast på någonting (eller komma till ett problem du inte vet själv hur du ska lösa) är ett mycket normalt problem i mina ögon, och att då ha en community att vända sig emot är ovärdeligt. I mina ögon gör communityn ramverket eftersom att jag är en mindre erfaren utvecklare, och att då ha en grupp att vända sig emot kommer kunna lösa många timmars rynkad panna i flertalet fall är jag helt övertygad om.

När det sedan kommer till opensource så har jag inga större synpunkter. Det kan vara väldigt bekvämt att gå in för att kika på hur en viss nischad del fungerar i ramverket, men jag tror samtidigt att ett open-source-ramverk bjuder in till fler diskussioner. Det blir en sorts "alla-kan-utveckla"-känsla när ett projekt har öppen källkod, och det blir då heller inte att det känns som att man skickar ett mail till företagets support varje gång du stöter på ett problem. Det bjuder även in till att utvecklare löser buggar, undersöker och hjälper till andra när de stöter på problem i ramverket som inte borde finnas. Detta utan att kanske ens ha några kopplingar till ramverksutvecklarna!

# Projekt utan ramverk

Jag tycker att en ramverkslös värld är ett tankesätt som endast finns i vissa projekt. Det finns definitivt plats för en ramverkslös värld, och att varje projekt inte behöver ett ramverk. De flesta projekten jag gjort personligen är utan ramverk, och även fast det är ett enormt hjälpmedel med att implementera ramverk så finns det heller inget tvång även för storskaliga projekt.

Fördelar med att inte använda ramverk vid större produktioner kan vara flertalet, men den enligt mig största anledningen till att inte använda ramverk är för att få total kontroll över sitt projekt och sitt företags PHP-objekt. Genom att utveckla allting själv(a) såsom säkerhetssystem, lösenordslagring och implementationer över fler sidor, så är då även kunskapsnivån högre i allmänhet. Underhållet kan gå enklare då utvecklarna själva vet varför var och en sak gör som det då gör, och anpassningsnivån är i princip oändlig. Man kommer inte stöta på samma restriktioner som ett bibliotek i vissa fall kan vara ansvarig för, och man har möjligheten att skräddarsy på en helt annan nivå beroende på slutmålet.

Jag tror att ramverk alltid kommer att finnas dels för småprojekt av ensamma utvecklare, men även att ramverk huvudsakligen kommer användas till större produktioner för att "knyta ihop säcken" och hålla allting enhetligt och effektivt. Jag tror att genom att sikta på en ramverkslös värld så kommer utvecklingar att ta skada av det mer än gynnas, med undantag från de fall där ett ramverkslöst projekt passar bättre för ändamålet och resultatet med nackdelen att det är en större utvecklingskostnad, och antagligen kräver mycket mer arbete för backend-funktioner att fungera lika bra som de kan göra med hjälp av ett ramverk.

# me/redovisa

Jag är nöjd med helhetsresultatet av min redovisa-sida. Det var en definitiv uppstartssträcka för mig då jag mestadels hade släppt de uppgifter som gjordes under ex. oophp, men med lite tid där jag gått igenom tidigare uppgifter så fick jag även kontroll över denna redovisningssida. Det gick relativt smärtfritt att flytta över redovisningssidan från tidigare kursen, men det var dessvärre rätt tungt att komma in i controllertänkandet.

Efter att ha kikat igenom föreläsningar och genomgången en extra gång så fick jag bollen i rullning, och kom till slut fram till ett resultat jag var nöjd med. Att höra att detta var ett uppvärmningsmoment för vad som komma skall var lite uttröttande att höra, men det tänker jag att jag tar som det kommer! Efter att jag sedan fått igång kontrollers basfunktioner så gick det smärtfritt att få min validator att fungera tack vare de inbyggda PHP-funktioner som finns för att validera IP-addresser och även få tag i hostname. Det var skönt!

Min TIL för detta kursmoment är huvudsakligen hur Anax arbetar med controllers, och hur man kan använda dessa till sin fördel. På någon nivå var det ändå bra att kunna dela upp sina controllers efter ändamålen, och det var skönt att se att allting hoppade igång i slutändan utan att påverka de andra controllers och sidor som husas på hemsidan.
