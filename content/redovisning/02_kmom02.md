---
---
Redovisning kmom02
=========================

# MVC

Under mina dagar som webbprogrammerare så har jag tidigare inte arbetat med andra MVC-system. Det känns som ett system man rör sig in emot när man förbereder sig för större projekt alternativt att arbeta i större sammanhang, och någonting som man inte stöter på när man är i "tidigare faser "av webbutveckling.

Jag använde de källor som hänvisades till i kursmomentet när jag samlade information kring MVC-system, och jag tyckte att jag bildade mig en rimlig uppfattning genom dessa. Det var kul att få lära sig om system/upplägg som används, och det känns viktigt att hänga med bussen som går med dessa system, för att inte drabbas av en chock ifall man kommer ut på arbetsmarknaden där dessa idéer och system är standard.

Enligt mig så ligger styrkan i MVC-system hos underhållet och tydligheten. Likt att dela upp sin kod i olika klasser och funktioner, så förenklar det enormt när det kommer till underhåll. Istället för att skriva om hela kodens funktion så går det istället att gå in på den specifika hanteraren som man efterfrågar, för att sedan skriva om eller förbättra just den lilla delen utan att behöva oroa sig över att resten kommer falla som ett korthus.

# SOLID & Designmönster

När jag läste på informationen kring SOLID-principerna så kändes det en hel del som ett bra tankesätt att bibehålla, just på grund av de anledningar jag nämnt tidigare. Jag läste huvudsakligen [Wikipedia-artikeln](https://en.wikipedia.org/wiki/SOLID) kring SOLID-principerna för att bilda mig en förståelse, men skummade även igenom en artikel hos [DigitalOcean](https://www.digitalocean.com/community/conceptual_articles/s-o-l-i-d-the-first-five-principles-of-object-oriented-design) för att få en överblick över vad SOLID innebar, och ifall det fanns fler synvinklar på det hela.

Jag skulle vilja säga att SOLID-principerna bygger ut ens tankesätt, så att när man arbetar med programmering kring just klasser (och då även till viss del MVC-metodiken) så håller man sig till fungerande kod som (precis som nämnt tidigare) då håller sig lättuppdaterbar, välfungerande och som håller sig så långt ifrån spaghetti-kod som möjligt. Det är ett principsätt man kan förhålla sig till för att försäkra sig om att sin kod inte innehåller onödig komplexitet, och är uppbyggd på ett sådant sätt att varje klass och underklass håller sig till vad de bör göra och inte varken mer eller mindre.

När jag läste på om designmönster så kändes det inte som att några klockor ringde. Likt jag pratade om tidigare så har jag inte rört mig i några större eller viktigare sammanhang när det kommer till webbutveckling, och när jag läste på om designmönster så kändes det som att det var en sådan punkt som uppkommer i större sammanhang, där man kanske utvecklar ett helt projekt till en kund eller arbetar inom ett företag.

Om jag förstod det rätt, så hanterade designmönster en klass-uppbyggnad i ett program, och olika idéer för att hantera flertalet klasser och dess relationer samt interaktioner med varandra. Det är ingenting jag kommit i rörelse med just nu då mina objekt/klass-relaterade program oftast varit väldigt enkla i hierarkin, och därmed har jag inte kommit in på det området kring förhållandesätt och mönster.

Jag har dock kommit i grundläggande kontakt med bl.a en klass som "fördelar ut" den inkommande information till olika klasser, och det verkar passa bra inpå det designmönstret som kallas "Factory Method", men mer än så har jag inte rört mig i dessa trakter eller kan tillräckligt mycket för att dra paralleller.

# Ramverk / Laravel

Jag valde Laravel som ramverk att studera kring, huvudsakligen på grund av att jag tyckte det lät intressantast, och samtidigt som att det var det ramverk jag själv skulle valt om jag själv skulle börja utveckla med hjälp av ett specifikt ramverk.

Jag läste på kring Laravel, och försökte hela tiden jämföra det jämsides med det ramverk jag arbetar med just nu, Anax. Det kändes som att de båda ramverken försökte vinkla sig mot användaren på liknande sätt, och att syntax inte skilde sig avsevärt emellan.

Jag sökte runt i dokumentationen efter referenser till MVC-system, och såg att även Laravel har en inriktning på att huvudsakligen fokusera på ett Model-view-controller-system. När jag jämförde detta med Anax så verkade Laravel ha samma inriktning på hur man som utvecklare använder detta, och det är genom att själv skapa dessa klasser och modeller för att sedan introducera dessa i varandra för att bygga upp MVC-systemet.

En intressant sak var att Laravel verkade försöka få utvecklaren att bygga upp grunden genom att använda konsol-kommandon, exempelvis att skapa en kontroller genom konsol-kommandot `php artisan make:controller PhotoController --resource` istället för att använda en befintlig placeholder att ändra till sin egna information och inriktning.

Jag kan tänka mig att det är väldigt bekvämt i de tidigare stadien utav ett projekt, samtidigt som man kan använda det senare för att säkerställa att, istället för att leta fram rätt mapp och vara stensäker på att det är rätt mapp att fortsätta utveckla i, då istället låta Laravel skapa de filer man efterfrågar och placera dom på rätt ställen.

Man kan även med hjälp av konsol-kommandon exempelvis koppla sin nya kontroller till en klass direkt, genom optionen `--model=Modell` på det tidigare nämnda kommandot. När jag läst på lite mer on Anax har jag förstått att [Anax också har liknande funktioner](https://github.com/canax/anax-cli), men som inte verkar vara på riktigt samma nivå som Laravel riktar in sig på med sina funktioner.

# TIL

Detta kursmoment har varit ett köttigt kursmoment med massor ny information, och genom att dyka huvudet först in i de olika ramverkens dokumentationer så känns det som att åtminstone en del har fastnat när det kommer till upplägg och inriktningar.

Om jag endast skulle vilja peka ut en sak som TIL för detta kursmoment så skulle jag vilja säga hela MVC-systemet. Det är kul att få arbeta på ett mer uppdelat system då det känns som att koden blir mycket luftigare, samtidigt som att det blir lättare att skifta emellan de relevanta filerna man efterfrågar istället för att söka igenom en enda fil på 600 rader. Det kändes kul att lära sig, samtidigt som det kändes hjälpsamt till framtida projekt och idéer.
