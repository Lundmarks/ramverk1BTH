---
---
Redovisning kmom03
=========================

# DI och dess användning

När jag arbetade med DI så kändes det lite som jag famlade i mörkret. Jag hittade inte information jag riktigt kunde applicera på det jag tidigare jobbat med, vilket försvårade för mig att förstå dess fördelar och nackdelar. Jag såg inte riktigt användningsområdet för DI och att flytta dependenyn till en annan plats, men detta förutsätter jag är någonting som jag kommer lära mig i kommande uppgifters gång.

Det gick annars rätt okej att arbeta med DI, jag hade lite frågetecken kring vilka "scope" som olika variabler kunde användas i när det kom till DI, men det löste sig till slut.

# DI, Service Locator och Lazy Loading

Det konceptet jag kände till mest utav dessa tre var Lazy Loading, som jag tolkade som en liknande teknik man använder vid inladdning av hemsidor med stora assets, exempelvis en nyhetssida som använder stora högupplösta bilder. Att detta inte finns en motsvarighet till i back-end förvånar mig inte, och jag förstår att det kan vara oerhört effektivt vid större projekt.

Min tolkning av det DI gör är att man flyttar ut (eller iväg) tvånget, eller "dependency"n från en metod eller klass, och istället skjuter in den dependencyn i ex. konstruktorn. Detta gör att det bland annat är lättare underhållet, men även tydligare kod och lättare att testa i ett senare skede.

Med samma anledning som nämnt tidigare så har jag lite svårt att uttala mig kring service-locator och dess mönster, då jag kände att jag inte kunde tillräckligt mycket för att bedömma för och nackdelar.

# Andra ramverk och dess $DI

De större ramverken jag läst om har alla idéer och lösningar för att kunna implementera Dependency Injection. Vid jämförelsen så diskuterar jag kring två av de större ramverken, Laravel och Symfony.

När jag har undersökt bland annat Symfony, så verkar de ha en väldigt liknande tanke som Anax kör med. Det är att man skapar en variabel som är kopplad till $di-systemet och använder denna för att sedan "hämta" olika klasser man vill använda. Man implementerar sedan dessa "underklasser" i olika kontainrar, där den större delen av användandet sedan kan hämtas från. Denna kontainer-klassen kan sedan justeras till användarens slutmål, och så att det passar användarens kodningsstil.

Laravel har ett lite annorlunda synsätt på sin $di-implementation, där de istället då huvudsakligen riktar in sig emot sin Service Container för att ta hand om Dependency Injection. De siktar på att användaren helt enkelt (som i många exempel) använder en klass som ett argument i ex. en funktion (konstruktor, setter-metod). Detta undviker att arbeta med en $di-variabel, och är i mina ögon lite lättare att "sätta sig in i". De verkar även erbjuda en kontainer-liknande lösning som Symfony gör, men att de inte lutar sig lika starkt emot denna som Symfony och Anax gör.

# Kursmoment 3 - Min lösning

Detta kursmoment har varit kul att implementera, och jag tycker om att jag lärt mig saker som jag känner kommer vara nödvändigt vid senare skeden. Exempelvis att göra flera calls till olika APIer samtidigt, som markant snabbade upp min skript.

Jag valde att dela upp min kod ytterligare detta kursmoment. Jag flyttade ut IpValidator-delen från kontrollern, och lade den istället i en egen modell. Jag lade även till Forecaster-klassen som en egen modell, för att implementera samtliga väderprognos-funktioner i denna. Det är även Forecaster jag valt att implementera i $di, då jag ansåg att det var den enklaste och bästa metoden/klassen att lägga i di.

Jag implementerade Forecaster.php likt jag tidigare implementerat de andra modellerna, med några setters som bl.a sätter API-nycklar till de APIer som används, funktioner som hämtar data från dessa APIer och funktioner som genererar text att returnera samt visa på sidan.

Controllern sköter ivägskickningen av funktioner, $di-hanteringen och även GET/POST-anropen som sig bör. Resultatet blev en kodstruktur jag är mycket nöjd med, och känner att den är lagom uppdelad. Det hade definitivt gått att dela upp koden ännu mer, men med anledning av tidsbrist så ville jag inte krångla till det alltför mycket ifall det skulle börja strula för mig med för många scopes.

# Externa tjänster

Jag tycker det är riktigt kul att arbeta med externa tjänster. Det är en rolig tjänsla att implementera en blandning av frontend för att fylla i data, sedan skicka iväg denna data till en extern plats och hantera samt visa svaret man sedan får från den externa källan. Det är kul när det väl fungerar, och de flesta externa tjänster jag använt är välutvecklade och fungerar utmärkt.

# TIL

Min största TIL för detta kursmoment är sättet man skickar iväg flera requests och sedan hanterar den data som kommer tillbaka. Det var lite småkrångligt, men med lite kod så gick det definitivt att dela upp och lösa på bästa sätt.
