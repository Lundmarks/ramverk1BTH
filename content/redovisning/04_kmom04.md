---
---
Redovisning kmom04
=========================

# Modulisering

Jag tyckte att det gick rätt bra med utlyftningen av koden, och det var skönt att känna att jag inte "spretat" ut koden mycket. Det gick bra att flytta ur de filer som var relevanta, och gick relativt smärtfritt att skapa en Packagist-modul utav filerna.

Det gick väldigt enkelt att koppla ihop GitHub med Packagist och skicka över uppdateringarna från GitHub-repon. Det var inga konstigheter, och Packagist verkar vara väl utformat för detta.

# Återinstallationer

Även återinstallationen gick bra, och även fast jag fick skriva om min installationsinstruktion ett par gånger så fungerade den även till slut för fullo. Det fungerade förvånansvärt nog första gången jag testade, vilket var skönt!

# Tester och skillnader

Jag valde att skicka med testerna till modulen i själva paketet, och det fungerade bra tyckte jag. Det var inga omskrivningar som behövdes. Jag siktade på 100% kodtäckning, då det inte är alltför mycket "svåråtkomlig" kod jag implementerat vilket jag tyckte då borde ligga på den nivån.

Genom att modularisera sin kod blir det klart en snyggare koduppsättning och en mer lättunderhållsam kodbas, vilket jag verkligen förstår. Det är dock väldigt krångligt under utvecklingsfasen att hålla på att arbeta med moduler, och därför så är det en svår punkt tycker jag. Enklast är då nästan att göra som gjordes här, att då först implementera funktioner för att sedan bryta ut detta till en egen modul.

# Pakethantering och Laravel

Det första jag märkte under undersökningen kring Laravels modulhantering var att Laravel själv finns som ett [Packagist-paket](https://packagist.org/packages/laravel/laravel). Laravel har även ett eget system med paket, där de har en hel paket för just olika implementationer. Allt ifrån betalningshantering till debug-assistans. Det finns även hemsidor motsvarandes Packagist, som då istället tillhandahåller Laravel-paket. Ett exempel på detta är [Packalyst](https://packalyst.com/packages).

Versionshantering verkar vara liknande som Anax fungerar, där det körs en update för att hämta och installera uppdateringar från paketkällorna. När modulerna och paketen installeras, så installeras automatiskt den senaste versionen.

# TIL

Min TIL för detta kursmoment är vilken funktion Packagist fyller, och hur oerhört kraftfullt verktyg det kan vara. Det verkar vara väldigt enkelt att underhålla och uppdatera en kod som håller sig till största del på Packagist, och därför kommer jag ta med mig just detta extra mycket till framtida projekt och moment.
