---
---
Redovisning kmom05
=========================

# CI

När jag arbetade med CI så gick jag huvudsakligen igenom guiden, där de använde en drös olika CI-hanterare. För att sammanfatta så använde jag mig utav

- Travis
- CircleCI
- Scrutinizer, och
- Codeclimate

Jag försökte även implementera SensioLabs (nu kallat SymfonyInsight), men det var någonting som inte fungerade. I samband med namnbytet så verkar även Symfony ha applicerat en prenumerationsservice till all rapportinsamling, så där kom jag i princip ingenvart efter att jag lagt till min repo.

Till en början hade jag väldigt mycket strul med mitt kodupplägg i samband med Travis. Det verkade som att min miljö inte var korrekt uppsatt, då jag varken på den lokala sidan eller på travis-sidan hade möjlighet att köra `make test`. Det resulterade i en hel rad av errors som sedan löste sig för det mesta, men det finns nog fortfarande något spöke som ligger kvar i min kodbas. Förhoppningsvis kommer detta inte bita mig i baken senare..

Annars gick implementationerna bra, jag hade inga problem med automatisk synkning emellan GitHub-uppdateringar och att det skulle startas nya uppdateringar på vardera sida, utan allting utöver det tidigare nämnda fungerade fläckfritt och i princip som förväntat. Det var skönt!

-----------------------------------------------------

Den kod-del som jag kände var den som gav mest var antingen Scrutinizer med tanke på dess kraftfulla användningsområde (och att det kändes som att det verktyget täckte upp de flesta användningsområden som finns), men mitt förstaval hamnar nog hos CodeClimate tillsammans med deras tjänst.

Jag tyckte layouten var tydlig och lättnavigerad, jag uppskattade simpelheten i det hela och att allting var väldigt lättförklarligt och inte kändes alltför "djupgående", och att de tillochmed har små exempel på hur lång tid det tar för varje problem att åtgärdas är en extra rolig touch tycker jag.

CodeClimates tjänst kändes också relevant på små och storskalig produktion, vilket för mig är kul att någonting kan vara hjälpsamt både för mig men även ifall man i framtiden arbetar i större arbetsgrupper på större kodbaser. Allting detta där det dessutom är gratis (inom rimliga gränser såklart) är någonting jag blev imponerad av!

# Kodkvalitet

Den tjänst jag använde huvudsakligen för kodkvalitet var då Scrutinizer, där min kod landade på [9,72 av 10](https://scrutinizer-ci.com/g/Lundmarks/ramverk1-forecaster-modulebth/?branch=master)! Det var kul att få ett så bra resultat, och det var ett resultat jag kom väldigt nära även första gången jag körde tjänsten.

Jag förväntade mig faktiskt inte riktigt så bra resultat, men jag kan till viss del förstå varför den blev så hög. Den kod jag skrivit är inte särskilt komplex, med undantag för en stor funktion som drog ned mitt resultat. Det är då förståeligt att det inte är så svårt att få den "kluttrig", så jag skulle vilja säga att jag håller med slutresultatet.

Resultatet skiftades inte så mycket genom kursens gång, då jag inte gjorde några större förändringar på modulens kod under kursmomentets gång. De förändringar jag gjorde var huvudsakligen förändringar i diverse readme- och installations-anvisningar, men även en drös förändringar i test-filerna då dessa inte riktigt ville arbeta på som förväntat. Det handlade om några konfigurationsfiler och liknande som inte riktigt laddades in i $di, och därmed heller strulade när testfallen började sätta igång.

# Laravel och CI-kedjor

Återigen så har jag valt Laravel att undersöka när det kommer till CI. Jag tycker Laravel verkar som ett rimligt ramverk, och ifall jag skulle arbeta med ett ramverk skulle det nog vara detta.

Laravel verkar vara väldigt öppen-ändade när det kommer till testning, där de förutom Laravel Dusk (nämner vad detta är i nästa stycke) inte verkar ha något speciellt inbyggt verktyg för testning. De exempel som kommer upp när man söker vidare på information är hur man implementerar phpunit, för att sedan bygga rapporter med hjälp av den tjänsten. Det tycker jag verkar som en bra idé, då det blir lite likt hur Anax hanterar testning. Enkelt och kraftfullt.

En stor fördel med det uppdelandet är att ramverket inte behöver låsa in dess användare till någon typ av tjänst som är lite halvdan eller inte täcker upp alla fall, utan då istället lämnar den uppgiften till en tjänst som mycket mer effektivt täcker upp de eventuella testfall en användare kan ha.

Laravel har även ett eget API, Laravel Dusk, som de använder för test-automation och CI inom webbläsaren för Javascript exempelvis. Där kan man sedan implementera de olika tjänster som bl.a nämnts i detta kursmoment med hjälp av deras config-filer, för att sedan skicka iväg koden för att testas och ses över.

Jag försökte hitta någon information kring Laravel och dess kodtäckning för inbyggda moduler, men jag kan tänka mig att de är antingen redan beprövade och sedan är testfallen borttagna, eller någonting som sköts helt från Laravels sida av myntet.

-----------------------------------------------------

Min TIL för detta kursmoment är faktiskt att denna typen av verktyg ens finns. Det är någonting jag inte tänkt på innan, och jag tycker de verkar väldigt användbara! Att kunna ställa in egna commands också (för att ex. sätta upp en egen speciell miljö) är väldigt användbart!
